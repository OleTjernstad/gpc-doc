---
sidebar_position: 1
---



# GPC 2022

**GPC2022 (GC9P2RD 03.09.2022)**
Ikke så lang tid etter vi hadde avsluttet eventet lekte vi med tanken om å lage enda ett. Men å holde det hvert år, det visste vi at vi ikke ville orke. Det er ganske mye som skal være i orden og man trenger frivillige. Siden vi er en ganske så liten forening er det ikke så lett å ha mannskap nok til sekretariat, kiosk, parkeringsvakter, vakt/tilsyn på øvelser og folk til å lage oppgavene.

Vi snakket om å holde neste GPC i 2021, og så ha det annethvert år, men så slo Covid til. Dette gjorde at 2021 ble uaktuelt til å samle over 100 personer på ett sted, foreningen ville ikke ta på seg dette ansvaret selv om det skulle bli åpnet opp for å holde større eventer utendørs. 2022 ble satt som følgende mulighet, med forbehold, og vi satte alt på vent til vårparten 2022. Vi satte oss en deadline i Februar/Mars, da måtte vi starte opp arbeidet om vi skulle få til å holde eventet etter sommeren samme år. Derfra gikk det slag i slag med møter på nett, mye idemyldring i facebook gruppa vår og vi møttes noen ganger på event stedet for å teste ut oppgaver og planlegge hele eventet.

Nettsiden fikk en oppgradering av Olet, en del forbedringer siden sist, noen nye oppgaver ble laget og noen gamle ble tatt frem og forandret litt på. Vi fikk med oss enda fler til å hjelpe til med å arrangere det hele og følte at nå stilte vi enda sterkere enn første gang! Det ble også bestilt en pokal, som skal ha vinnerne fra alle GPC på seg.
Denne gangen hadde vi 74 WA og endte opp med 66 logger, vi la også opp til litt mer rundt selve eventet med velkomst event på fredagen.

Selve dagen ble enda en suksess, været var nydelig, folk var i godt humør og nesten alle oppgavene fungerte som de skulle. Noe tar vi med oss videre for evaluering og forbedring, men vi ble veldig fornøyd med resultatet!

Se **[GPC2022 på Geocaching](https://coord.info/GC9P2RD)**.

Resultatet etter **[GPC2022](https://glaamadalen.no/artikler/resultater-fra-gpc-22)**.
